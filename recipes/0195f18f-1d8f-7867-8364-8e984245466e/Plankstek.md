# För 4 person(er)
# Ingredienser
- Mjölig potatis (ej mandelpotatis) 1 kg
- Äggulor 2 st
- Smör 75 g
- Salt 1 tsk
- Vitpeppar 1 krm
- Planksteksplankor 4 st
- Tomater (gärna plommontomater) 4 st
- Salt
- Svartpeppar
- Olivolja 1 msk
- Skivor ryggbiff eller oxfilé (à 150 g) 4 st
- Smör 25 g
- Haricots verts (bönor) 150 g
- Bearnaisesås ca 3 dl
- Gärna färsk persilja
# Instruktioner
1. Potatismos: Skala och koka potatisen i saltat vatten.
2. Sätt ugnen på 250°C.
3. Passera potatisen genom en potatispress. Tillsätt äggulor, smör, salt och vitpeppar. Blanda väl. Spritsa ut moset runt om kanterna på plankorna.
4. Dela tomaterna, krydda snittytan med salt och peppar. Ringla olivoljan över tomaterna. Lägg 2 tomathalvor på varje planka.  Gratinera plankorna 10-15 minuter i övre delen av ugnen, tills moset fått färg.
5. Stek köttet i resterande smör ca 2 minuter på varje sida. Krydda med salt och svartpeppar.
6. Koka bönorna i saltat vatten ca 4 minuter.
7. Lägg en köttbit på varje planka, fördela bönorna och bearnaisesås på plankorna. Toppa gärna med finhackad persilja.