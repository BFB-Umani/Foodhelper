# För 4 person(er)
# Ingredienser
- Vetemjöl 2 1/2 dl
- Salt 1 krm
- Smör 125 g
- Kallt vatten 1 msk
- Smör (till pajformen) 1 msk
- Broccoli 250 g
- Riven prästost (150 g motsvarar ca 2 1/2 dl) 150 g
- Ägg 4 st
- Mjölk 1 dl
- Matlagningsgrädde 2 1/2 dl
- Salt 1/2 tsk
- Svartpeppar 2 krm
- Solroskärnor 1 dl
# Instruktioner
1. Pajdeg: Blanda vetemjöl, salt och smör i tärningar med fingertopparna i en bunke eller använd matberedare.
2. Tillsätt kallt vatten och knåda snabbt ihop till en deg. Platta ut degen lite och lägg den, i plastfolie, i kylen att vila i minst 30 minuter. Degen kan med fördel göras en dag i förväg.
3. Sätt ugnen på 200°C.
4. Tryck ut degen i en smord pajform, 27 cm i diameter (för 4 port).
5. Nagga degen i pajformen med en gaffel. Förgrädda pajskalet mitt i ugnen ca 10 minuter.
6. Fyllning: Skär broccolikronan i små buketter. Skala och skär stjälken i ca 1/2 cm tjocka skivor. Koka broccolin i saltat vatten ca 3 minuter. Häll av i ett durkslag och spola den kall. Låt broccolin rinna av ordentligt.
7. Riv osten. Blanda ägg, mjölk, grädde, salt, peppar och ost.
8. Lägg broccoli och solroskärnor i pajskalet och häll över äggstanningen. Sätt in pajen mitt i ugnen ca 30 minuter eller tills äggstanningen stelnat.