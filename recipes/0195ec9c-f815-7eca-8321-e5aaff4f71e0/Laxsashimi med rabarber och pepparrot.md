# För 4 person(er)
# Ingredienser
- Vatten 1 1/2 l
- Salt 2 msk
- Mirin 1 1/2 dl
- Japansk soja 1 1/2 dl
- Skinnfri laxfilé (gärna ryggbiten) ca 350 g
- Rabarber 150 g
- Citron (1 msk saft, för 4 port) 1/2 st
- Koncentrerad flädersaft 1 dl
- Flingsalt 2 krm
- Olivolja 2 msk
- Riven pepparrot 2 msk
# Instruktioner
1. Koka upp vatten och salt i en stor kastrull.
2. Blanda mirin och soja till en marinad. Häll upp marinaden i en avlång form (gärna en brödform).
3. Sänk värmen så kokvattnet sjuder. Dela laxen i hälften, om du har en hel bit. Doppa laxen (en bit i taget) i vattnet i ca 15 sekunder. Lägg laxen i marinaden, skeda över marinad på laxen. Låt marinera i kylen i ca 4 timmar. Vänd försiktigt laxen efter halva tiden.
4. Skär rabarbern i ca 5 cm stora bitar.
5. Pressa saft från citronen. Koka upp flädersaft och citronsaft. Dra av kastrullen från värmen och lägg i rabarbern. Lägg på lock och låt stå och dra i 5 minuter. Låt svalna och ställ i kylskåp till servering.
6. Servering: Skär laxen i ca 1/2 cm breda skivor och lägg på ett fat. Skiva rabarbern i ca 3 mm tunna skivor. Lägg rabarber på varje laxbit och strö över flingsalt. Häll över lagen från rabarbern och ringla över olivolja. Toppa med pepparrot.