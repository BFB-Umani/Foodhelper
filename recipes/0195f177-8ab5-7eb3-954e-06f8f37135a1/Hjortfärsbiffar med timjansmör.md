# För 4 person(er)
# Ingredienser
- Gul lök 1 st
- Smör 3 msk
- Viltfärs av hjort 600 g
- Ägg 1 st
- Mejram 2 tsk
- Salt 1 tsk
- Peppar 1 krm
- Vispgrädde 2 dl
- Rumstempererat smör 100 g
- Olivolja 1 msk
- Finhackad färsk timjan 1 msk
- Liten vitlöksklyfta 1 st
- Salt 1 krm
# Instruktioner
1. Sätt ugnen på 175°C.
2. Biffar: Skala och finhacka löken. Fräs den mjuk i 1/3 av smöret i en stekpanna, låt svalna.
3. Timjansmör: Rör ihop smör, olja, timjan, finriven vitlök och salt. Ställ i kylen fram till servering.
4. Biffar: Blanda färsen med lök, ägg, mejram, salt och peppar. Rör ner grädden lite i taget tills du har en smidig och ganska lös färs.
5. Blöt händerna med kallt vatten och forma 8 biffar (för 4 portioner).
6. Bryn biffarna på bägge sidor i resten av smöret i en stekpanna. Lägg över dem i en ugnsform och stek färdigt i ugnen ca 5 minuter eller tills köttet har en innertemperatur på 72°C.
7. Lägg en klick timjansmör på varje biff.
8. Servera gärna med potatispuré, rostade smulor av rågbröd och Inlagda kantareller.