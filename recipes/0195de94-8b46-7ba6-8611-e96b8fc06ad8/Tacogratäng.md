# För 4 person(er)
# Ingredienser
- Köttfärs 500 g
- Smör 1 msk
- Taco kryddmix 1 påse
- Medelstark tomatsalsa 1 burk
- Créme fraiche 2 dl
- Riven ost cheddar 3 dl
- Cocktailtomater 250 g
- Skivad inlagd jalapeño 1/2 dl
- Nachochips 1 dl
- Grovhackad färsk koriander 1 kruka
- Ättikssprit 12% 1/2 dl
- Strösocker 1 dl
- Vatten 1.5 dl
- Rödlök 1 st
# Instruktioner
1. Rör ihop ättika, socker och vatten tills sockret löst sig. Skala och skiva rödlöken i tunna skivor. Lägg rödlöken i lagen och låt stå minst 1 tim.
2. Sätt ugnen på 175° eller 160° varmluft.
3. Fräs färsen i smör i en stekpanna ca 3 min, tillsätt kryddmix och fräs ytterligare ca 2 min. Häll på tomatsalsa och låt koka ihop ca 2 min.
4. Häll ner färsblandningen i en ugnssäker form. Bred på ca 1½ dl crème fraiche på färsen. Strö över ost, delade cocktailtomater och jalapênos.
5. Tillaga i mitten av ugnen ca 30 min. Strö över nachochips, koriander och picklad rödlök.