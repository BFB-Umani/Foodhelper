# För 4 person(er)
# Ingredienser
- Ekologisk kyckling (à ca 1,7 kg) 1 st
- Salt 1 msk
- Vitlöksklyfta 1 st
- Smör (rumstempererat) 100 g
- Några kvistar färsk timjan
- Citron 1 st
- Vitlöksklyfta 1 st
- Krukor persilja (2 dl hackad persilja, för 6 port) 1 - 2 st
- Kruka koriander 1 st
- Kapris 2 msk
- Sardeller 4 st
- Olivolja 2 dl
- Vitvinsvinäger 1 msk
- Gul lök 1 st
- Morötter 2 st
- Selleristjälkar 2 st
- Olivolja 2 msk
- Torkade gröna linser 4 dl
- Lagerblad 1 st
- Grön sparris 500 g
- Smör 100 g
- Citron (2 msk juice, för 6 port) 1 st
- Sallad
- Aioli
# Instruktioner
1. Kyckling: Salta kycklingen runt om minst 2 timmar före tillagning, men gärna över natten. Förvara i kylen.
2. Ta ut kycklingen 1 timme före tillagning och förvara i rumstemperatur.
3. Sätt ugnen på 230°C
4. Torka av kycklingen med hushållspapper, så den blir torr. Dela eller klipp kycklingen längs ryggbenet på båda sidor och ta bort det. Platta ut kycklingen och lägg den på ett ugnsgaller, med en långpanna under, med skinnsidan uppåt.
5. Riv vitlöken fint. Blanda hälften av smöret med vitlöken. Smörj kycklingen innanför skinnet med vitlökssmöret och resten av smöret utanpå. Lägg några timjankvistar innanför skinnet. Pressa citronsaft över kycklingen, lägg resten av citronen på gallret under kycklingen.
6. Ställ in i mitten av ugnen i 10 minuter.
7. Sänk ugnen till 175°C och tillaga kycklingen i ytterligare ca 40 minuter eller tills temperaturen på kycklingens kött inne vid benet är 82°C. Ta ut och låt vila i 15 minuter. Skär ev upp i delar.
8. Salsa verde: Skala vitlöken. Hacka persilja och koriander grovt, spara några hela blad till servering. Mixa vitlök, örter, kapris, sardeller, olja och vinäger. Smaka av med salt.
9. Linser: Skala löken och morötterna. Skär lök, morötter och sellerin i små tärningar, ca 1/2 cm stora.
10. Stek grönsakerna i olivolja i en kastrull utan att de tar färg, tills löken är transparant. Tillsätt linser och lagerblad och koka enligt anvisningen på linsförpackningen.
11. Smör- och citronslungad sparris: Skär av ca 2 cm av botten på sparrisen. Skala nedre delen av sparrisen om de är tjocka.
12. Koka upp en kastrull med saltat vatten. Koka sparrisen ca 3 minuter. Häll av i ett durkslag.
13. Smält smöret i en stekpanna. Pressa i citronjuicen och vispa runt. Blanda sparrisen med smöret.
14. Häll av linserna och grönsakerna. Blanda linsröran med skyn från kycklingen. Bred ut linsröran på ett fat, lägg kycklingen ovanpå och ringla över salsa verde, garnera med persilja och servera med sparris, sallad och aioli.