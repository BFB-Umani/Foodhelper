# För 1 person(er)
# Ingredienser
- Halloumi 50 g
- Vitlöksklyfta 1 st
- Steksmör 1/2 msk
- Spaghetti, gärna fullkorn 90 g
- Finriven parmesanost 1/2 dl
- Vispgrädde 1/2 dl
- Äggulor 1 st
- Vatten från pastakoket 1/4 dl
- Salt och svartpeppar
- Färsk persilja 1/4 kruka
# Instruktioner
1. Koka upp saltat vatten till pastakoket.
2. Tärna halloumin. Skala och finhacka vitlöken.
3. Hetta upp smör i en rymlig stekpanna. Stek osten gyllene. Tillsätt vitlöken mot slutet. Ta av från värmen.
4. Koka pastan al dente enligt anvisning på förpackningen.
5. Vispa ihop parmesan, grädde, äggulor och pastavatten i en skål. Rör ner blandningen i stekpannan med osten.
6. Tillsätt väl avrunnen pasta. Blanda väl och smaka av med salt och nymalen svartpeppar.
7. Toppa halloumicarbonaran med finhackad persilja. Servera direkt.