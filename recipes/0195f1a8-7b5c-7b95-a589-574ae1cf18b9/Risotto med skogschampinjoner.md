# För 4 person(er)
# Ingredienser
- Schalottenlökar 3 st
- Vitlöksklyfta 1 st
- Svampbuljong (vatten och buljongtärning eller fond) 9 dl
- Olivolja 2 msk
- Carnaroli- eller arborioris 3 dl
- Vitt vin eller matlagningsvin 2 dl
- Kastanjechampinjoner 250 g
- Smör 3 msk
- Riven parmesan 2 dl
- Salt och nymalen svartpeppar
- Rucola till servering
# Instruktioner
1. Skala och finhacka löken och vitlöken. Koka upp buljongen som ska hållas varm.
2. Fräs lök och vitlök i olivoljan i en tjockbottnad kastrull utan att det får färg. Höj värmen och tillsätt riset, fräs tills det är glansigt. Häll på vinet och låt det koka in i riset.
3. Späd med varm buljong under omrörning. Börja med 3-4 dl och ta sedan 1 dl i taget (för 4 port) efterhand som riset suger upp buljongen. Låt det koka sakta och rör ofta. Riset är färdigkokt efter 15-20 minuter. Ta upp några riskorn och smaka. Det ska finnas en kärna som ger visst tuggmotstånd.
4. Ansa och skiva svampen. Stek den i smöret och krydda med salt och peppar. Rör ner svampen i riset. Tillsätt den rivna parmesansosten. Risotton ska nu vara ganska lös och krämig i konsistensen. Späd ev. med mer buljong. Smaksätt med salt och peppar.
5. Servera risotton direkt på varma tallrikar med lite rucola på toppen.