# För 4 person(er)
# Ingredienser
- Fryst fransyska 1 1/2 kg
- Vatten 1 l
- Salt 1 dl
- Socker 1/2 dl
- Krossade enbär 10 st
- Torkad rosmarin 1 tsk
- Lagerblad 2 st
- Mjölig potatis 800 g
- Jordärtskockor 400 g
- Vitlöksklyftor 2 st
- Vispgrädde 2 dl
- Mjölk 2 dl
- Salt 1 1/2 tsk
- Svartpeppar 2 krm
# Instruktioner
1. Sätt ugnen på 75°C.
2. Tjälknöl: Lägg den frysta steken i en ugnssäker form. Ställ in den i nedre delen av ugnen.
3. Sätt in en köttermometer efter ca 6 timmar. Låt stå i ugnen tills köttets innertemperatur är 65-70°C, det kan ta ytterligare ca 6 timmar.
4. Koka upp vattnet med salt, socker och kryddor i en gryta och låt kallna.
5. Lägg ner den varma steken i lagen. Låt den ligga i lagen 4-5 timmar i kylskåp.
6. Gratäng: Sätt ugnen på 200°C.
7. Skala och skiva potatis och jordärtskockor. Skala och finhacka vitlöken.
8. Blanda grädde och mjölk i en kastrull. Lägg ner rotfrukterna och vitlöken och koka upp. Krydda med salt och svartpeppar. Häll upp i en ugnssäker form och sätt mitt i ugnen 30-40 minuter eller tills potatisen är mjuk.
9. Ta upp steken och torka den lätt med hushållspapper. Skär steken i tunna skivor och servera med potatis- och jordärtsocksgratäng.