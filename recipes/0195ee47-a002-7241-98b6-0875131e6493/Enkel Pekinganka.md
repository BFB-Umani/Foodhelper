# För 4 person(er)
# Ingredienser
- Apelsin 1/2 st
- Ankbröst ca 600 g
- Japansk soja 2 msk
- Flytande honung 1 msk
- Salt
- Svartpeppar
- Vetemjöl (4 dl motsvarar ca 240 g) 4 dl
- Kokande vatten 1 1/2 dl
- Matolja 2 msk
- Sesamolja 2 msk
- Gurka 1/2 st
- Liten purjolök (à ca 300 g) 1 st
- Hoisinsås 2 dl
# Instruktioner
1. Anka: Pressa saften ur apelsinen. Putsa ankbröstet och skär rutor i fettet. Blanda soja, apelsinsaft och honung. Massera in marinaden i ankbröstet. Låt ankan ligga och marinera i en bunke i minst 2 timmar i kylen.
2. Pannkakor: Sikta ner mjölet i en bunke, tillsätt vatten och matolja och arbeta ihop degen tills den är helt slät och smidig. Slå in degen i plastfilm och låt vila i 15 minuter.
3. Rulla ut degen till en rulle, ca 5 cm i diameter. Skär rullen i 12 jämna skivor, ca 30 g/st.
4. Kavla ut varje skiva till en tunn rundel ca 16 cm i diameter.
5. Pensla hälften av pannkakorna med sesamolja. Lägg de andra pannkakorna ovanpå så att du får 6 dubbla pannkakor (för 4 port) med sesamolja emellan.
6. Använd en torr, het stekpanna och stek en dubbelpannkaka i taget.
7. Stek snabbt på båda sidor, tills de får gyllene fläckar och bubblar upp lite.
8. Lägg dubbelpannkakan på en tallrik, och ta isär pannkakorna. Pannkakorna kan nu staplas ovanpå varandra. Lägg en bakduk över de färdiga pannkakorna och fortsätt så tills alla är färdigstekta.
9. Anka: Sätt ugnen på 175˚C.
10. Bryn ankbröstet med fettsidan ner i en stekpanna tills det får fin färg, krydda med salt och peppar. Lägg ankan i en ugnsform. Stek klart ankbröstet mitt i ugnen 12-15 minuter eller tills köttet har en innertemperatur på 58°C, låt ankbröstet vila.
11. Fyllning: Dela och kärna ur gurkan. Skär gurkan i ca 10 cm tunna stavar. Ansa, skölj och strimla purjolöken mycket fint i ca 10 cm långa strimlor.
12. Skiva ankbröstet.
13. Toppa pannkakorna med anka, gurka och purjolök. Ringla hoisinsås på och vik ihop.