# För 4 person(er)
# Ingredienser
- Fänkål (à 250 g) 1 st
- Liten purjolök 1 st
- Vitlöksklyftor 2 st
- Morot 1 st
- Torskfilé 250 g
- Olivolja 3 msk
- Färska räkor med skal 10 st
- Cayennepeppar 2 krm
- Saffran (à 1/2 g) 1/2 förp
- Torrt vitt vin 4 dl
- Vatten 6 dl
- Hela skalade tomater (à 400 g) 2 förp
- Salt 2 tsk
- Färska blåmusslor 1 kg
- Svartpeppar
- Fasta potatisar 4–6 st
- Ägg 1 st
- Saffran (à 1/2 g) 1/2 förp
- Cayennepeppar 2 krm
- Dijonsenap 1 msk
- Vitvinsvinäger 1 1/2 msk
- Rivna vitlöksklyftor 2 st
- Neutral rapsolja 2 1/2 dl
- Bröd
# Instruktioner
1. Ansa och skölj fänkål och purjolök, skiva tunt. Skala och finhacka vitlöksklyftorna.
2. Skala och skär moroten i tärningar. Skär torsken i ca 5 x 5 cm stora tärningar .
3. Fräs grönsakerna och vitlöken i olivolja i en stor gryta tills de är mjuka och glansiga.
4. Tillsätt torsk, oskalade räkor, cayenne och saffran och fräs 5 minuter.
5. Tillsätt vin, vatten, tomater och salt. Sätt på lock och låt koka på svag värme 30 minuter.
6. Skölj och rensa musslorna. Släng dem som är trasiga. Är det är någon som öppnat sig, knacka den försiktigt mot köksbänken. Stänger den sig inte så släng den.
7. Mixa soppan slät med stavmixer eller i en kannmixer, även de hela oskalade räkorna. Passera soppan genom sil, använd en slev för att pressa genom silen. Spara hälften av den bortsilade släta massan och blanda ner i soppan och mixa soppan ytterligare en gång. Den ska vara slät men ha lite kornig konsistens. Smaka av med salt och peppar.
8. Skala och skär potatisen i tärningar.
9. Koka upp soppan och tillsätt potatisen, låt koka ca 10 minuter eller tills potatisen är mjuk.
10. Rouille: Knäck ägget i en mixerkanna. Tillsätt saffran, cayenne, senap, vinäger och vitlök. Häll på all olja och sänk ner stavmixern i botten på kannan. Mixa nerifrån och upp i kannan till en tjock och slät sås. Smaka av med salt och peppar.
11. Lägg ner musslorna och koka upp soppan. Sätt på lock och koka 5 minuter tills musslorna öppnat sig, släng de som inte öppnat sig.
12. Till servering: Servera soppan med rouille och gärna bröd.