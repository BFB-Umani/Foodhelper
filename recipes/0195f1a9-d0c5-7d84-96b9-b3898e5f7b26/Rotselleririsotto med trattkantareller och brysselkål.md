# För 4 person(er)
# Ingredienser
- Brysselkål 500 g
- Olja 1 1/2 msk
- Dijonsenap 2 tsk
- Rödvinsvinäger 2 tsk
- Rotselleri 500 g
- Vitlöksklyftor 4 st
- Olivolja 1 1/2 msk
- Torkad timjan 1 tsk
- Salt
- Peppar
- Torkade trattkantareller (15 g motsvarar ca 1 dl) 15 g
- Grönsaksbuljong (vatten och tärningar eller fond) 11 dl
- Bananschalottenlökar 2 st
- Olivolja 1 msk
- Arborioris 3 dl
- Vitt matlagningsvin 2 dl
- Smör 50 g
- Riven parmesan 2 1/2 dl
# Instruktioner
1. Sätt ugnen på 225°C.
2. Brysselkålssallad: Skär av roten och plocka loss de stora fina bladen från brysselkålen och lägg i en bunke till salladen. Brysselkålshuvudena som blir kvar, rostas tillsammans med sellerin.
3. Rotselleri: Skala och skär rotsellerin i ca 1 1/2 cm stora tärningar. Skala och dela vitlöksklyftorna. Blanda rotsellerin med brysselkålshuvudena, vitlöken och oljan. Krydda med timjan, salt och peppar och häll ut på en plåt. Sätt in mitt i ugnen ca 20 minuter.
4. Risotto: Blötlägg trattkantarellerna enligt anvisningen på förpackningen. Koka upp buljongen i en kastrull och håll den varm.
5. Skala och finhacka löken. Fräs den i oljan i en kastrull några minuter. Häll i riset och fräs ytterligare 1 minut. Rör ner vinet och låt koka någon minut. Häll i varm buljong, lite i taget i omgångar, rör då och då och låt koka ca 25 minuter.
6. Ta upp svampen ur blötläggningsvattnet och krama ur den. Stek svampen i 1 msk av smöret (för 4 port) i en stekpanna. Rör ner svampen i risotton tillsammans med resten av smöret, parmesanen, rotsellerin, brysselkålshuvudena och vitlöken. Smaka av med salt och peppar.
7. Brysselkålssallad: Blanda olja, senap och vinäger. Vänd ner de stora kålbladen i dressingen och servera till risotton.