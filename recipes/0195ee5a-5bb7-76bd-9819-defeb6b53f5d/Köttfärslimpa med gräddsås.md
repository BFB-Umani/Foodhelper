# För 4 person(er)
# Ingredienser
- Potatis 900 g
- Ströbröd 1/2 dl
- Mjölk 1 dl
- Ägg 1 st
- Dijonsenap 1 msk
- Salt 1/2 tsk
- Peppar 1 krm
- Blandfärs eller hushållsfärs (ärt- och nötfärs) ca 500 g
- Rödlök 1/2 st
- Olja 1 tsk
- Matlagningsgrädde 2 1/2 dl
- Mjölk 1 dl
- Rosmarin 1/2 tsk
- Köttbuljongtärning eller motsvarande mängd fond 1 st
- Majsstärkelse 1 tsk
- Ask färsk gräslök (à 20 g) 1/2 st
- Tomater 3 st
# Instruktioner
1. Sätt på ugnen på 225°C.
2. Koka potatisen.
3. Köttfärslimpa: Blanda ströbröd, mjölk, ägg, senap, salt och peppar. Låt svälla några minuter.
4. Blanda färsen med ströbrödsblandningen. Dela färsen i två delar och forma till två smala limpor i en ugnssäker form. Sätt in den mitt i ugnen tills limpornas innertemperatur är 72°C, ca 25 minuter.
5. Sås: Skala och hacka löken. Fräs den i oljan i en kastrull. Tillsätt grädde, mjölk, rosmarin och smulad buljongtärning. Blanda majsstärkelsen med lite kallt vatten och vispa ner i såsen. Koka såsen under omrörning ca 3 minuter. Smaka av såsen med salt och peppar.
6. Hacka gräslöken och dela tomaterna i bitar. Strö gräslöken över tomater och köttfärslimpa.
7. Servera köttfärslimpan med sås, tomater och potatis.