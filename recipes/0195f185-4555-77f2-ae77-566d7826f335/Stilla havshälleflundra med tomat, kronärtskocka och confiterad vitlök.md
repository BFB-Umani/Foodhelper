# För 4 person(er)
# Ingredienser
- Stillahavshälleflundra 300 g
- Vitlöksklyftor 6 st
- Olivolja 1 dl
- Rödlök 1 st
- Tomater 2 st
- Inlagda kronärtskockor 300 g
- Tomatpuré 1 msk
- Hönsbuljong (vatten och buljongtärning eller fond) 2 dl
- Salt
- Svartpeppar
- Honung 1/2 tsk
- Smör 1 msk
- Gnocchi
- Hyvlad parmesan
- Körvel
# Instruktioner
1. Tina fisken om den är fryst.
2. Sätt ugnen på 150°C.
3. Koka de oskalade vitlöksklyftorna långsamt i hälften av olivoljan i en liten kastrull ca 30 minuter.
4. Skala och finhacka löken. Dela, krama ur kärnorna och skär tomaterna i små tärningar. Låt kronärtskockorna rinna av.
5. Fräs löken i resten av olivoljan i en stekpanna, tillsätt tomatpurén och fräs med den någon minut. Blanda ner tomattärningarna och buljongen. Koka sakta ca 20 minuter. Smaksätt med salt, peppar och honung. Vänd ner kronärtskockorna.
6. Bryn hälleflundran på båda sidor i smöret i en stekpanna. Krydda med salt och peppar. Lägg den i ugnssäker form. Sätt in mitt i ugnen ca 10 minuter eller tills innertemperaturen är 56°C.
7. Till servering: Servera fisken med tomat- och kronärtskocksås, vitlöksklyftor och parmesan. Vid sidan om serveras nykokt gnocchi.
8. Garnering: Garnera med körvel.