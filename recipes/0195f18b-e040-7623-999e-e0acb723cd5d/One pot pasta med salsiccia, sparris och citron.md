# För 4 person(er)
# Ingredienser
- Salladslökar 4 st
- Vitlöksklyftor 3 st
- Grön sparris 250 g
- Olja 2 msk
- Färsk salsiccia 300 g
- Torkad timjan 1 tsk
- Vatten 1 l
- Risonipasta 300 g
- Salt 1 tsk
- Salladsärtor 150 g
- Färspressad citronjuice 1 - 2 msk
- Svartpeppar
- Riven parmesan
- Citronskal (att toppa med)
# Instruktioner
1. Skiva salladslöken tunt. Skala och hacka vitlöken. Bryt ev av den nedre delen på sparrisen och skär sparrisen i 3 cm långa bitar. Värm oljan i en gryta eller kastrull. Gör ett snitt i salsiccian och ta bort skinnet. Lägg färsen i pannan och hacka sönder den i mindre bitar med en träslev. Stek några minuter tills färsen får lite färg.
2. Tillsätt salladslök och vitlök i grytan. Krydda med timjan. Häll på vatten och låt koka upp. Tillsätt risonin och salt, låt koka ca 10 minuter, rör då och då. Tillsätt mer vatten om det behövs.
3. Tillsätt sparris och salladsärtor och koka ytterligare 1 minut. Smaka av med citronjuice, salt och peppar. Toppa med parmesan och citronskal.