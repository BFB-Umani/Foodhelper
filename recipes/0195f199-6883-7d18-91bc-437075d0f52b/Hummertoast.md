# För 4 person(er)
# Ingredienser
- Humrar (à ca 300 g, tinas i kyl/sval 1 dag före tillagning) 2 st
- Pilgrimsmusslor 100 g
- Gul lök 1/2 st
- Vitvinsvinäger 2 msk
- Vitt vin eller matlagningsvin 1 dl
- Vispgrädde 2 msk
- Kallt smör 50 g
- Salt
- Peppar
- Paket kavlad, färsk smördeg (à 275 g) 1 st
- Frysta eller färska sockerärtor 200 g
- Olivolja 1 tsk
- Löjrom 25 g
- Dill
# Instruktioner
1. Dagen före festen: Dela och plocka köttet från humrarna. Skär köttet i grova bitar, behåll klorna hela. Skär ev pilgrimsmusslorna i mindre bitar. Ställ kallt.
2. Skala och finhacka löken. Blanda den med vinäger och vin i en kastrull. Koka tills 1/3 av vätskan återstår.
3. Tillsätt grädden och låt koka ihop i ca 2 minuter. Skär smöret i små tärningar. Vispa i omgångar ner smöret medan såsen småkokar. Salta och peppra. Ta av från värmen. Ställ kallt.
4. Nyårsafton/festtillfället: Sätt ugnen på 225°C.
5. Skär av 1/3 av smördegen (frys in resten). Picka degen med en gaffel. Grädda i ugnen enligt förpackningens anvisning. Ta ut och låt svalna. Skär smördegen i 4 fyrkanter (för 4 port).
6. Värm smörsåsen (Obs! Får inte koka). Lägg hummer och pilgrimsmusslor i såsen och värm försiktigt i ett par minuter.
7. Spola hastigt av sockerärterna i hett vatten. Skär dem i mindre bitar och fräs snabbt i olivolja. Salta och peppra.
8. Lägg smördegsrutorna på tallrikar. Lägg på sockerärterna och skalddjuren. Skeda över sås. Garnera med löjrom och dillkvistar.