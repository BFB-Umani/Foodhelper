# För 4 person(er)
# Ingredienser
- Gul lök 1 st
- Morötter (3 st motsvarar ca 300 g) 3 st
- Potatisar (3 st motsvarar ca 250 g) 3 st
- Litet äpple 1 st
- Kycklinglårfilé ca 500 g
- Salt 1 krm
- Neutral olja 4 msk
- Riven ingefära 2 msk
- Rivna vitlöksklyftor 4 st
- Vatten 5 dl
- Kycklingbuljongtärningar 1 st
- Port ris 4 st
- Gul curry 1 1/2 msk
- Malen kardemumma 2 tsk
- Malen kanel 2 tsk
- Malen pomerans 1 tsk
- Smör 3 msk
- Vetemjöl 3 msk
- Vatten 2 dl
# Instruktioner
1. Skala och finhacka löken. Skala morot och potatis och skär i ca 3 x 3 cm stora bitar. Skala och riv äpplet grovt. Skär kycklingen i ca 4 x 4 cm stora bitar.
2. Salta kycklingen och stek i en gryta eller stor stekpanna med hög kant i två omgångar i hälften av oljan tills den får fin färg. Lägg kycklingen åt sidan.
3. Stek löken i grytan i resten av oljan tills den är mjuk och börjar få färg. Skala och riv ingefäran och vitlöken. Tillsätt morötter, äpple, ingefära och vitlök och låt fräsa en minut. Häll på vattnet och smula ner buljongtärningarna, lägg i potatisen och den brynta kycklingen. Låt sjuda ca 15 minuter med lock tills potatisen är mjuk och kycklingen har en innertemperatur på 72°C.
4. Koka riset enligt anvisning på förpackningen.
5. Kryddblandning: Blanda kryddorna till kryddblandningen. Smält smöret i en liten kastrull. Rör med en visp mot botten och tillsätt vetemjölet. Rosta mjölet tills det är ljusbrunt under konstant omrörning med vispen.
6. Ta från värmen och rör i kryddblandningen. Tillsätt vattnet under omrörning till en slät kräm.
7. Häll ner den redda currykrämen i grytan och låt koka 2 minuter tills curryn tjocknat. Smaka av med salt. Servera grytan med riset.